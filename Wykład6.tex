\section{Formalizm Mechaniki Kwantowej}
Przed przejściem do właściwego formalizmu mechaniki kwantowej
ustalmy notację. Dla przestrzeni Hilberta $\mathcal H$ iloczyn skalarny
oznaczamy przez $\langle \cdot | \cdot \rangle$. Jest on liniowy ze względu
na drugą zmienną i antylinowy ze względu na pierwszą, czyli wedle konwencji
matematycznej mamy
\begin{equation*}
    \langle x | y \rangle = \langle y, x \rangle.
\end{equation*}
W związku z tym, rozważając przestrzenie Hilberta postaci $L^2(X)$ mamy
\begin{equation*}
    \langle f | g \rangle = \int_X f(x)^* g(x) dx.
\end{equation*}
Sprzeżenie (Hermitowskie) operatora $A$ będziemy oznaczać $A^\dagger$
zamiast $A^*$. To znaczy $\braket{f|Ag} = \braket{A^\dagger f| g}$.
Przypomnijmy kilka własności sprzężenia:
\begin{equation*}
	\begin{split}
		&(cA)^{\dagger} = c^* A^{\dagger}, \\
		&(A + B)^{\dagger} = A^{\dagger} + B^{\dagger},\\
		&(AB)^{\dagger} = B^{\dagger}A^{\dagger}.
	\end{split}
\end{equation*}
Przypomnijmy też, że operator samosprzężony (Hermitowski) to taki, dla którego $A^\dagger = A$.

Poniżej, znajduje się formalne matematyczne wyjaśnienie notacji bra--ket.

Z twierdzenia Riesza, $x \mapsto \langle x | \cdot \rangle$ jest antyliniową
izometrią $\mathcal H \to \mathcal H^*$.
Ciągłe funkcjonały linowe na $\mathcal H$ będziemy oznaczać $\langle x|$,
gdzie $\langle x| (y) = \langle x | y \rangle$.
Po dwukrotnym zastosowaniu twierdzenia Riesza jasnym jest, że $\mathcal H^{**}$
jest liniowo izometryczna z $\mathcal H$ przez $y \mapsto | y \rangle$, gdzie
$|y\rangle (\langle x |) = \langle x | y \rangle$.
Od tej pory będziemy utożsamiać $x$ z $|x\rangle$; w takim wypadku
\begin{equation*}
    |x \rangle \mapsto \langle x |
\end{equation*}
jest antyliniową izometrią występującą w twierdzeniu Riesza.
W przy takim utożsamieniu, dla dowolnego liniowego operatora
$A \colon \mathcal H \to \mathcal H$ mamy (pomijając nawiasy)
$\braket{f|A|g} = \braket{f|Ag} = \braket{A^\dagger f | g}$.

Jest jasnym, że zachodzą następujące własności: dla
$f, g, h \in \mathcal H, \alpha \in \mathbb C$ oraz operatorów
liniowych $A, B, C\colon \mathcal H \to \mathcal H$
\begin{itemize}
    \item $\braket{f|g} = \braket{g|f}^*$,
    \item $\braket{f|\alpha g + h} = \alpha \braket{f|g} + \braket{f|h}$,
    \item $\braket{\alpha f + g|h} = \alpha^* \braket{f|h} + \braket{g|h}$,
    \item $\braket{f|ABC|g} = \braket{A^\dagger f| B | C g}$,
    \item $\langle \phi |  = \langle x | A^{\dagger} \iff | \phi \rangle = A | x \rangle$,
\end{itemize}
etc.
W fizyce często używa się operatorów nieograniczonych, określonych nie na
całym $\mathcal H$ a na pewnej gęstej podprzestrzeni; wówczas powyższe
dalej jest prawdziwe, przy odpowiednim uwzględnieniu dziedzin.




\subsection{Stan układu}
Będziemy mieli w temacie mechaniki kwantowej kilka postulatów. Nie są one tym samym co aksjomaty w matematyce, ale mimo wszystko są czymś, czego nie możemy wyprowadzić, a co jest nam bardzo potrzebne, aby zbudować jakąś teorię.

\textbf{Postulat 1:} Do zespołu układów fizycznych w pewnych przypadkach można przypisać funkcję falową lub funkcję stanu, która zawiera wszystkie informacje, jakie można znać o~tym zespole. Funkcja ta jest zespolona, można pomnożyć tę funkcję przez dowolną liczbę zespoloną (poza zerem) bez zmiany jej znaczenia fizycznego.

To znaczy, że będziemy zajmować się funkcjami
$\Psi \colon [0, t_{\text{max}}) \times \RR^n \to \CC$ gdzie $\Psi(t, \cdot ) \in L^2(\RR^n)$
(krzywa w przestrzeni $L^2(\RR^n)$ --- przy pewnych dodatkowych założeniach będzie
to funkcja falowa)
lub $\psi \colon \RR^n \to \CC$, $\psi \in L^2(\RR^n)$ (punkt w tejże przestrzeni, t.j. stan).
Dla prostych zagadnień $n=1$, dla przestrzeni trójwymiarowej $n=3$, dla
układu $k$ cząstek w przestrzeni trójwymiarowej $n=3k$ itd.

\textbf{Pytanie z sali:} Liczbę zespoloną o module różnym od zera, tak? \textbf{Odp.} Normalizacja ucierpi wtedy, to znaczy będzie inna normalizacja, ale jeżeli wrzucimy do równania Schrödingera, to wynik będzie taki sam. I nawet potem, jak zobaczymy i obliczamy dowolne obserwable, to wtedy niezależnie od normalizacji funkcji otrzymamy ten sam wynik.

Postulat 1.2 jest implikacją postulatu 1.

\textbf{Postulat 1.2:}
\begin{equation*}
	\begin{split}
		I &= \int \vert \psi(\vec{r}, t)\vert^2 d\vec{r} = (1?) \quad \text{ jest skończona} \\
		I &= \int \vert \psi (\vec{r_1}, \dots, \vec{r}_n, t)\vert^2 d\vec{r_1}\dots d\vec{r}_n = (1?) = \int P(\vec{r_1}, \dots, \vec{r}_n, t)d\vec{r_1}\dots d\vec{r}_n
	\end{split}
\end{equation*}

Jedynka jest ze znakiem zapytania, ponieważ tak zazwyczaj wychodzi dla wygody, ale to nie jest tak zawsze.

\iffalse % to jest nieaktualne po uściśleniu postulatu 1
\textbf{Komentarz z sali:} Implikacja mi się wydaje, że może być tylko dlatego, bo chcemy mieć dowolną informację, a to daje nam informację o prawdopodobieństwie położenia, więc jakby to było nieskończone, to byśmy tracili jakąś informację. To jedyne, co mogę wymyślić, dlaczego to jest implikacja, a nie postulat 1.2. \textbf{Odp.} No racja, faktycznie można tak powiedzieć.
\fi

Jeszcze taka rzecz, której nie mieliśmy. Jeżeli chcemy znaleźć prawdopodobieństwo tego, że cząstka znajduje się w jakimś punkcie $r_1$ w jakimś czasie $t$, wtedy możemy wziąć prawdopodobieństwo dla całego układu $n$ cząstek i zcałkować wszystko po współrzędnych zaczynając od $r_2$, czyli po wszystkich cząstkach poza tą, która nas ciekawi:

\begin{equation*}
	P(\vec{r}_1, t) = \int P (\vec{r}_1, \dots, \vec{r}_n, t) d\vec{r}_2\dots d\vec{r}_n
\end{equation*}

To jest rzecz, której nie wprowadziliśmy wcześniej, bo nie mieliśmy układów wielocząstkowych.

Mówiliśmy o tym, że funkcja falowa z jakimś zdefiniowanym pędem to fala płaska, która nie jest całkowalna kwadratowo, to znaczy całka nie daje nam skończonej liczby. Czemu możemy powiedzieć, że nie mamy z tym problemu? \textbf{Z sali:} bo wszechświat jest skończony. \textbf{Odp.} Faktycznie, ma pan rację, bo kiedy mówimy o jakiejś funkcji falowej, to znaczy coś, co chociażby teoretycznie możemy użyć, aby zmierzyć cząstkę. Jeżeli pewna cząstka, na przykład elektron, ma doskonale zdefiniowany pęd, to z nieoznaczoności Heisenberga będzie wynikało, że nieoznaczoność położenia będzie nieskończona. To znaczy, że jeżeli ktoś chce zmierzyć taki elektron, to to oznacza, że on teoretycznie może znaleźć się nie tylko w państwa laboratorium, a również na Marsie, w innej galaktyce i tak dalej. Więc nawet teoretycznie nie możemy sobie wyobrazić takiej sytuacji, gdzie ktoś zmierzy absolutnie dokładnie pęd elektronu. W takim razie będziemy pracować z pakietami falowymi, które są dobrze całkowalne.

\textbf{Postulat 2: Zasada superpozycji dla $\psi$:} Jeżeli mamy dwie $\psi_1, \psi_2$, to spokojnie możemy je ze sobą dodać z jakimiś współczynnikami $c_1, c_2$ i otrzymamy inną funkcję falową. 

\begin{equation*}
	\psi = c_1 \psi_1 + c_2 \psi_2
\end{equation*}

Współczynniki przy funkcjach falowych zawsze są w kontekście liczb zespolonych, są tylko pewne specjalne zagadnienia, kiedy funkcje falowe są rzeczywiste.

\textbf{Funkcja falowa w przestrzeni pędu}
% TODO
\begin{equation*}
	\phi (\vec{p}_1, \dots, \vec{p}_{\omega}, t) = \int |\psi|^2 d \vec{p} = 1
\end{equation*}
\begin{equation*}
	\begin{split}
		\phi (\vec{p}_1, \dots, \vec{p}_{\omega}, t) \equiv (2 \pi \hbar)^{\frac{-3\omega}{2}} \int \text{exp}&\left[ -\frac{i}{\hbar} (\vec{p}_1 \cdot \vec{z}_1 + \dots + \vec{p}_N \cdot \vec{z}_N)  \right] \\
		&\cdot \psi(\vec{z}_1, \dots, \vec{z}_N, t) \hspace{2pt} \text{d}\vec{z}_1 \dots \text{d}\vec{z}_N
	\end{split}
\end{equation*}
\begin{equation*}
	\left< \psi_1 \vert \psi_2 \right> \equiv \int \psi_1^*(\vec{z}) \psi_2(\vec{z})\text{d}\vec{z} 	
\end{equation*}
\subsection{Zmienne dynamiczne a operatory}
\textbf{Postulat 3:} Z każdą zmienną fizyczną powiązany jest operator liniowy. 
Więc kiedy mówimy o~czymś co możemy wymyślić w przypadku fizyki klasycznej (ale nie tylko), na przykład położenie, pęd, energia, wtedy mamy operator który odpowiada tej zmiennej dynamicznej. W mechanice kwantowej będą rzeczy których może nie być w fizyce klasycznej, na przykład spin. 
\iffalse % oczywiste dla każdego po pierwszym roku matematyki
Co to znaczy że operator jest liniowy? Operator taki musi spełniać poniższe
\begin{equation*}
	A(c_1 \psi_1 + c_2 \psi_2) = c_1 A(\psi_1) + c_2 A(\psi_2)
\end{equation*}
\fi
W jaki sposób te operatory zapisujemy? Taki operator może być zależny od różnych parametrów, na przykład Hamiltonian był zależny od położenia i pędu, więc generalnie operatory możemy jako zależny od wszystkich położeń oraz pędów w czasie. Jaki to jest problem? Problem jest taki że my pracujemy albo w przestrzeni położenia albo w przestrzeni pędów, więc oba na raz wyglądają nieco dziwnie, więc możemy zapisać jak poniżej za pomocą operatora Nabla.
\begin{equation*}
	\begin{split}
		&A(\vec{z}_1, \dots, \vec{z}_N, \vec{p}_1, \dots, \vec{p}_N, t) = \\
		&A(\vec{z}_1, \dots, \vec{z}_N, -i \hbar \vec{\nabla}_{z_1}, \dots, t) = \\
		&A(-i \hbar \vec{\nabla}_{p_1}, \dots, p_1, \dots, t)
	\end{split}	
\end{equation*}

\iffalse % oczywiste dla każdego po pierwszym roku matematyki
\textbf{Definicja:} ${a_n \psi}_n$ to jest zbiór wartości własnych a również stanów operatora A $\iff$ $A \psi_n = a_n \psi_n$.
\fi

\textbf{Postulat 4:} Jedynym wynikiem pomiaru zmiennej $A$ jest jedna
z wartości własnych operatora liniowego $A$ skojarzonego z tą zmienną. \\
Ponieważ wszystkie wyniki pomiarów w fizyce są rzeczywiste, zakładamy
że każdy operator odpowiadający mierzalnej wielkości fizycznej
(czyli obserwabli) jest Hermitowski (samosprzężony), t.j. $A^\dagger = A$;
takie operatory mają właśnie rzeczywiste wartości własne.

Może się zdarzyć sytuacja w której mamy jakiś stan p który jest jak poniżej
\begin{equation*}
	|p_x \rangle = e^{-ip_x x}
\end{equation*}
Czy to jest operator? Nie, to nie jest operator, to jest oznaczenie stanu.
Trzeba wyćwiczyć co to jest operator a co to jest wartość własna operatora.

\iffalse $ napisane wyżej
\textbf{Definicja:} Operator Hermitowski A to jest taki operator który dla którego zachodzi
\begin{equation*}
	\left< x | (A\psi) \right> = \langle (Ax) \vert \psi \rangle
\end{equation*}
\begin{equation*}
	\left< x | (A\psi) \right> \equiv \langle x | A \vert \psi \rangle
\end{equation*}
Korzystając z powyższych możemy zapisać
\fi

\iffalse to powinno być znane, jest też wspomniane wyżej.
Jeśli $\psi_n$ są funkcjami własnymi operatora $A$ o wartościach własnych $a_n$, to
\begin{align*}
	&\left.
	\begin{aligned}
		\left< \psi_n | A | \psi_n \right> &= a_n \left< \psi_n | \psi_n \right> \\
		(A \psi_n)^* = a_n^* \psi_n^* &= \langle (A \psi_n) | \psi_n \rangle = a_n^* \left< \psi_n | \psi_n \right>
	\end{aligned}
	\right\}
	\Rightarrow a_n = a_n^*, \quad a_n \in \Re
\end{align*}
\fi

\textbf{Postulat 5:} Jeżeli seria pomiarów zmiennej dynamicznej A zostanie wykonana na zespole układów opisaną funkcją falową $\psi$ wtedy wartość oczekiwana (średnia) tej zmiennej wynosi
\begin{equation*}
	A = \frac{\langle \psi | A | \psi \rangle}{\langle\psi | \psi\rangle}.
\end{equation*}
Tutaj trzeba zwrócić uwagę na jedną bardzo ważną rzecz, mianowicie wszystkie układy tego pomiaru (np. atomy) muszą być w dokładnie takim samym stanie
(opisanym przez $\psi$). Tu jest różnica między statystyką klasyczną
(jak na przykład przy pomiaru prędkości atomów w gazie) a~kwantową
(gdzie wszystkie atomy s.ą przygotowane w dokładnie takim samym
stanie ale proces kiedy mierzymy ten stan jest procesem z jakimś pewnym prawdopodobieństwem).

\textbf{Pytanie z sali:} A dlaczego wprowadzamy formalizm dopiero teraz? \textbf{Odp.} Bo gdyby wprowadzić formalizm mechaniki kwantowej na samym początku to by nie było wiadomo co się dzieje, a tak zaczynaliśmy od prostszych zagadnień i teraz mamy podstawę do tego by to zrozumieć.

% to jest bardzo nieformalna definicja. Studenci matematyki powinni znać poprawną wersję z wcześniejszych kursów.
\iffalse
\textbf{Definicja:} Operator sprzężony $A^{\dagger}$ definiujemy następująco
\begin{equation*}
	\langle x | A^{\dagger} | \psi \rangle = \langle (Ax)  | \psi \rangle = \langle \psi | A | x \rangle^{*}
\end{equation*}
\fi

Możemy też rozpisywać funkcje operatorowe.
\begin{equation*}
	f(z) = \sum_{i = 0}^{\infty} c_i z^i \rightarrow f(A) = \sum_{i = 0}^{\infty} c_i A^i,
\end{equation*}
gdzie $A^i$ oznacza że operator A powtarza swoje działanie $i$-razy, $A^i = \underbrace{A \cdot A \cdot A \cdot \dotsc \cdot A}_{\text{i razy}}$.
W ten sposób możemy zapisać
\begin{equation*}
	\begin{split}
		A^i \psi_n = A \cdot \dotsc \cdot A \psi_n = (a_n)^i \psi_n.
	\end{split}
\end{equation*}
Z powyższych $(*)$ możemy w takim razie połączyć, że
\begin{equation*}
	f(A) \psi_n = f(a_n) \psi_n
\end{equation*}
Ostatnie co możemy z tej definicji wyciągamy to
\begin{equation*}
	[f(A)]^{\dagger} = \sum_{i = 0}^{\infty} c_i^* (A^i)^{\dagger} = f^*(A^{\dagger})
\end{equation*}

Przypomnijmy definicje operatora odwrotnego i operatora unitarnego.
\textbf{Definicja:} B jest odwrotny do operatora A $\iff$ $BA = AB = I$ i zapisujemy $B = A^{-1}$

\textbf{Definicja:} U jest unitarny $\iff$ $U^{-1} = U^{\dagger}$, czyli
$U U^{\dagger} = U^{\dagger} U = I$. 

% Nie znam takiego twierdzenia jak niżej. I nie, tu nie ma napisanego jego dowodu.
Zawsze też możemy zapisać $U = e^{iA}$, gdzie $A$ --- operator Hermitowski,
ponieważ \newline $U^{\dagger} = (e^{iA})^{\dagger} = e^{-iA} = U^{-1}$.

\textbf{Definicja:} A jest operatorem idempotentnym $\iff A^2 = A$

\textbf{Definicja:} Operator $\Lambda$ nazywamy projekcją,
jeśli jest Hermitowski i idempotentny.
Z tego możemy powiedzieć że 
% ciężko stwierdzić, co ma oznaczać napis poniżej bez dodatkowych informacji.
% Być może chodzi o rozkład wszystkich wektorów \psi na x + \phi -- ortogonalne,
% takie że \Lambda x + \phi = \phi --- to znaczy x \in \ker \Lambda, \phi \in \im \Lambda.
\begin{equation*}
	\begin{split}
		&\forall \psi \exists \phi, x \quad \langle \phi | x \rangle = 0, \psi = \phi + x \\
		&\therefore \phi = \Lambda \psi, x = (1 - \Lambda) \psi  \\
		&\Rightarrow \langle \phi | x \rangle = \langle \Lambda \psi | (1 - \Lambda) \psi \rangle =  \langle  \psi | \Lambda - \Lambda^2 | \psi \rangle = 0 
	\end{split}
\end{equation*}
\subsection{Rozłożenie w funkcje własne}
\begin{align*}
	&\left.
	\begin{aligned}
		\therefore \phi_n = \phi_m, \quad n \neq m \Rightarrow A \psi_j = a_j \psi_j \\
		A \psi_i = a_i \psi_i
	\end{aligned}
	\right\}
	\Rightarrow (a_i - a_j)\langle \psi_i | \psi_j \rangle 
\end{align*}
\begin{equation}
	(a_i - a_j)\langle \psi_i | \psi_j \rangle  = \langle a_i \psi_i | \psi_j \rangle - \langle \psi_i | a_j \psi_j \rangle = \langle (A \psi_i) | \psi_j \rangle - \langle \psi_i | (A \psi_j) \rangle = 0 \Rightarrow \langle \psi_i | \psi_j \rangle = \delta_{ij}
\end{equation}
Powyższe pozwala udowodnić że w przypadku gdy stany własne mają różne energie własne to wtedy te stany są ortogonalne.

Stany zdegenorwane $\Rightarrow A\psi_{n^r} = a_r \psi_{n^r}, \quad r = 1, 2, \dots, \alpha \Rightarrow G.S. $

\textbf{Postulat 5:} Funkcję falową reprezentującą dowolny stan dynamiczny można wyrazić jako kombinacje liniową funkcji własnych operatora A, gdzie A jest operatorem związanym z naszą zmienną. Inaczej, $\psi = \sum_n e_n \psi_n$. Liczba stanów nie musi być skończona ale liczba ta nie jest dla nas jakoś specjalnie ciekawa. Będziemy odcinać stany które nie są praktyczne w obliczeniu

Jaka jest różnica między stanem a funkcją falową? \textbf{Odpowiedź z sali:} stan to nasze zaobserwowanie cząstki a funkcja falowa to wszystkie stany jakie ta cząstka może przyjąć. Możemy zapisywać $\langle x | \Xi \rangle \equiv \psi (\vec{x})$, gdzie po lewej mamy stan a po prawej funkcję falową, czyli z definicji zawiera wszystkie informacje aby określić stan. Możemy tez dla pędu zapisać $\langle p | \Xi \rangle \equiv \phi (\vec{p})$. Możemy rozpisywać $$ \psi(t, x_1, x_2) = \psi_1(t, x_1) \psi_2(t, x_2) $$ dla cząstek.
Mówimy że jeżeli w taki sposób jesteśmy w stanie zapisać takie wyrażenie to zbiór $\{\psi_n\}$ jest pełny. Ale nie każdy operator Hermitowski generuje zbiór funkcji własnych. Powiedzmy że jakiś operator ma trzy funkcje własne, wtedy nigdy nie potrafimy rozpisać dowolnej funkcji falowej (na przykład wodoru) jako taką kombinację z tych trzech funkcji, bo to by oznaczało że chcemy nieskończenie wymiarowy wektor i zmieniamy bazę z przestrzeni nieskończenie-wielowymiarowej do bazy trzy-wymiarowej co nie do końca ma sens. Taka baza musi być przynajmniej nieskończona żeby to się dało obliczyć.

Dalej, mówimy że 
\begin{equation*}
	\langle X | Y \rangle = \sum \langle X | \psi_n \rangle \langle \psi_n | Y \rangle
\end{equation*}
Możemy też zapisać operator jednostkowy $ \psi=\sum C_{n} \psi_{n} H $ ponieważ
\begin{equation*}
	\sum_{n}\left|\psi_{n}\right\rangle\left\langle\psi_{n}\right|=I 
\end{equation*}
Zapis $\ket{\psi}\bra{\phi}$ oznacza jednowymiarowy operator liniowy, to znaczy
\begin{equation*}
    \ket{\psi}\braket{\phi|x} = (\braket{\phi|x})\ket{\psi}.
\end{equation*}
Rodzaj zbieżności podanego szeregu pozostaje zagadką.
% na pewno nie jest to zbieżność w normie operatorowej, jako że wówczas wynik
% musiałby być operatorem zwartym a nie jest -- to identyczność.
Natomiast formalnie możemy przeprowadzić następujący rachunek: dla
stanu $\ket{\phi} = \sum_k c_k \ket{\psi_k}$,
\begin{equation*}
    \left(\sum_{n} |\psi_{n} \rangle \langle \psi_{n} |\right) \ket{\phi} = 
	\sum_{n} |\psi_{n} \rangle \langle \psi_{n} | \sum_{k} c_{k} |\psi_{k} \rangle  =\sum_{n}\left|\psi_{n}\right\rangle c_{n}=\phi,
\end{equation*}
więc sam operator nic nie zmienia.
No a w przypadku gdy obliczamy średnią wartość operatora $A$ to jest 
\begin{equation*}
	\langle A\rangle=\langle\psi| A|\psi\rangle= \dotsc = \sum_{n}\left|c_{n}\right|^{2} a_{n}
\end{equation*}
Przy normalizacji $\langle \psi | \psi \rangle = 1$ mamy $\sum |c_n^2| = 1$.
W~przypadku gdy istnieją stany zdegenerowane, $\psi$ możemy rozpisać jako 
\begin{equation*}
	\psi = \sum_n \sum_{r=1}^{\alpha} c_{n_r} \psi_{n_r}
\end{equation*}

Nie zawsze mamy wartości własne dyskretne i ogólnie musimy rozważyć spektrum ciągłe.
Wtedy możemy zapisać $A \psi_a = a \psi_a$ gdzie $\psi_a$ to funkcja własna tego
operatora a $a$ jest wartością własną która jest ciągła i będziemy w tym wypadku wtedy pisać że iloczyn skarany pomiędzy tymi dwoma stanami dotyczącymi różnych wartości własnych będzie po prostu delta funkcji w której argument jest różnicą miedzy tymi wartościami własnymi $\langle \psi_{a'} | \psi_a  \rangle = \delta(a - a')$.
Wtedy też zmienimy trochę \textbf{Postulat 6} i zapiszemy
\begin{equation*}
	\psi = \sum_n c_n \psi_n + \int c(a) \psi_a \text{d}a
\end{equation*}
I powyższe to istotny sposób jeżeli ktoś chce dobrze opisać wszystkie stany własne atomu helu na przykład to wtedy mogą być stany tak zwane podwójne wzbudzone i wtedy nie da się ich normalnie opisać w iny sposób mimo że to są stany w których mówi że rezonansy są dyskretne.
\subsection{Obserwable \& nieoznaczoności}
\textbf{Definicja:} Komutator operatorów $A, B$ to $[A, B] = AB - BA$.
W przypadku gdy mamy $[A, B] = 0$ to mówimy że $A, B$ są przemienne.

\textbf{Twierdzenie:} Niech $A, B$ będą Hermitowskie.
Wtedy są przemienne przemienne $\iff$ posiadają ten sam zbiór stanów własnych.
Zadanie dla czytającego dowieść to twierdzenie.
Mamy następujące własności komutatora
\begin{equation}
	\begin{aligned}
        &[A, B] = - [B, A] & \text{antysymetria} \\
        &[A, B+C] = [A, B] + [A, C] & \text{(dwu-)liniowość}\\
        &[A, BC] = [A,B]C + B[A,C] & \text{reguła Leibniza}\\
        &[A,[B,C]] + [B,[A,C]] + [C,[A,B]] = 0 & \text{tożsamość Jacobiego.}
	\end{aligned}
\end{equation}
\textbf{Twierdzenie:} Niech $\langle A\rangle=\langle\psi| A|\psi\rangle$ oraz
$\langle B\rangle=\langle\psi| B|\psi\rangle$.
Oznaczamy
\begin{equation*}
    \Delta A \equiv \sqrt{\langle (A - \langle A \rangle)^2\rangle}.
\end{equation*}
Wtedy mamy $$\Delta A \Delta B \geq \frac12 |\langle [A, B] \rangle|.$$
\textbf{Dowód:} $A, B$ --- Hermitowskie.
Oznaczmy $\bar{A} \equiv A-\langle A\rangle,  \bar{B} \equiv B-\langle B\rangle $. 
Możemy zapisać $ (\Delta A)^{2}=\langle\bar{A}^{2}\rangle, 
(\Delta B)^{2}=\langle\bar{B}^{2}\rangle $. 
Z liniowości i faktu, że identyczność komutuje z każdym operatorem mamy
$$ [\bar{A}, \bar{B}]=[A-\langle A\rangle, B-\langle B\rangle]=[A, B].$$ 
Dalej definiujemy operator $C \equiv \bar{A}+i \lambda \bar{B}$.
Operator do niego sprzężony to $C^\dagger \equiv \bar{A}-i \lambda \bar{B}$. 
Jesteśmy ciekawi jaka będzie wartość
$$  \langle C C^{\dagger}\rangle=\langle\psi| C C^{\dagger}|\psi\rangle= \langle C^{\dagger} \psi|C^{\dagger} \psi\rangle \geqslant 0  .$$
Podstawiając definicję tego operatora dostajemy
\begin{equation*}
	\langle C C^{+}\rangle =
        \langle (\bar{A}+ i \lambda \bar{B}) (\bar{A}-i \lambda \bar{B})\rangle
        =\underbrace{\langle \bar A^{2}+\lambda^{2} \bar{B}^{2}-i\lambda[\bar{A}, \bar{B}]\rangle}_{\equiv f(\lambda)}.
\end{equation*}
Stąd
\begin{equation*}
	0 \leq f(\lambda) = \langle\bar{A}^{2}\rangle + \lambda^{2}\langle
        \bar B^{2}\rangle - i\lambda\langle[A, B]\rangle.
\end{equation*}
Ponieważ $(\Delta A)^2$ oraz $(\Delta B)^2$ są większe od zera,
przyjmując $\lambda \in \mathbb R$ mamy
\begin{equation*}
	i \lambda \langle[A, B]\rangle \in \mathbb R \quad \implies
    \quad \text{Re}\langle[A, B]\rangle = 0.
\end{equation*}
Rzeczywista funkcja kwadratowa $f(\lambda)$ ma minimum w punkcie
$\lambda_0  = \frac{i}{2} \frac{\langle[A, B]\rangle}{(\Delta B)^2}$, oraz
\begin{equation*}
	f(\lambda_0)  = (\Delta A)^2  +
        \frac{1}{4} \frac{\langle[A, B]\rangle^2}{(\Delta B)^2}.
\end{equation*}
Stąd
\begin{align*}
		0 \leq f(\lambda_0)  = (\Delta A)^2 + \frac{1}{4} \frac{\langle[A, B]\rangle^2}{(\Delta B)^2}
	\implies (\Delta A)^2 \cdot (\Delta B)^2 \geq - \frac14\langle[A, B] \rangle^2
\end{align*}
Ostatecznie, jako że $\langle [A, B] \rangle$ jest czysto urojone,
mamy $-\langle [A, B]\rangle^2 = |\langle [A, B]\rangle|^2$ i
\begin{equation*}
    \Delta A \Delta B \geq \frac 1 2 | \langle [A, B] \rangle |.
\end{equation*}


\textbf{Przykład} Dla $[x, p_x] = i \hbar$ dostaniemy $\Delta x \Delta p \geq \frac12 \hbar$.
Ktoś może zapytać czy możemy stworzyć stan który będzie posiadał faktycznie tutaj znak równości a nie $\geq$. 
Żeby zyskać odpowiedź musimy znaleźć minimalną nieoznaczoność i do tego musimy wziąć $\lambda = \lambda_0$. 
Powiedzmy że mamy ten przypadek $[x, p_x]$. Mamy $\bar{A} = x - \langle x \rangle$, $\bar{B} = p_x - \langle p_x \rangle$, a $\lambda_0 = \frac{-\hbar}{2(\Delta p_x)^2}$. 
Pamiętajmy tez że $C^\dagger \psi = 0$ a także $(\bar{A} - i \lambda_0 \bar{B})\psi = 0$. Rozpisujemy to i mamy
\begin{equation*}
	\begin{split}
		\left(-i \hbar \frac{d}{dx} - \langle p_x \rangle \right)\psi(x) = \frac{2i(\Delta p_x)^2}{\hbar} (x - \langle x \rangle) \psi(x) \\
		\psi(x) = C \cdot \exp \left(\frac{i}{\hbar}\langle p_x \rangle x\right) \cdot \exp \left( - \frac{(\Delta p_x)^2 (x - \langle x \rangle)^2}{\hbar^2} \right)
	\end{split}
\end{equation*}
To są tak zwane stany koherentne. 
\subsection{Przekształcenia Unitarne}
Niech $A = A^{\dagger}$ i niech $A \psi = X$. Dalej niech
$U U^{\dagger} = I$ (na przykład $U$ unitarny) oraz $\psi' = U \psi, X' = UX$.
Powiedzmy że $A' \psi' = X'$. Wtedy
\begin{equation*}
	A' U \psi = UX = UA\psi \quad \implies \quad  A'U = UA.
\end{equation*}
Operację $A \mapsto A'$ możemy zapisać
formalnie w następujący sposób:
\begin{align*}
		A' = A' U U^{\dagger} &= U A U^{\dagger}, \quad \text{lub}\\ 
		A &= U^{\dagger} A U.
\end{align*}
Własności:
\begin{enumerate}
	\item Jeżeli $A = A^{\dagger}$ to $A' = (A')^{\dagger}$
	\item Jeżeli $  A=\alpha B+\beta C D$ to $A^{\prime}=\alpha B^{\prime}+\beta C' D^{\prime}  $ i jeżeli $[A, B] = \gamma$ to $[A', B'] = \gamma$
	\item $A, A'$ posiadają taką samą bazę stanów własnych
	\item $\langle X | A | \psi \rangle = \langle X' | A' | \psi' \rangle$ 
\end{enumerate}
Następna rzecz to nieskończenie małe przekształcenia unitarne (\textit{infinitesimal}).
Niech $U = I + i \epsilon F$, gdzie $\epsilon \ll 1$, a $F = F^{\dagger}$. Chcemy pokazać że $U$ jest unitarny.
\begin{equation*}
	U^{\dagger} U = (I - i \epsilon F^{\dagger})(I + i \epsilon F) = I
        + i \epsilon\underbrace{(F - F^{\dagger})}_{= 0}
        + \underbrace{\epsilon^2F^{\dagger}F}_{=O(\epsilon^2)}
        \approx I.
\end{equation*}
Analogicznie $U U^{\dagger} \approx I$.
$F$ nazywamy \emph{generatorem} przekształcenia $U$.
Teraz chcemy zobaczyć jak to działa na funkcję falową.
Zapiszmy
$$\psi' \equiv \psi + \delta \psi = U \psi = (I + i \epsilon F)\psi
\quad \implies \quad
\delta \psi = i \epsilon F \psi.$$
W przypadku gdy mamy jakiś operator $A$ też możemy tak zadziałać
\begin{equation*}
	A' = A + \delta A = U A U^{\dagger} = \dotsc = A + i \epsilon [F, A] + O(\epsilon^2) 
    \quad \implies \quad \delta A \approx i \epsilon [F, A].
\end{equation*}
\subsection{Wektory i Macierze}
\begin{align*}
	&\left.
	\begin{aligned}
		X = A \psi \\
		\psi = \sum_n c_n \psi_n
	\end{aligned}
	\right\}
	\Rightarrow X = \sum_m d_m \psi_m
\end{align*}
Gdzie $$d_m = \langle \psi_m | X \rangle = \sum_n \langle \psi_m | A | \psi_n \rangle c_n.$$
Mówimy że $\langle \psi_m | A | \psi_n \rangle = A_{m,n}$ to element macierzowy w jakieś bazie.
Inaczej też przypisujemy $ d_m = \sum_n A_{mn}c_n $
i wtedy możemy wprowadzić to jako $\vec{d} = A \vec{c}$.
W przypadku gdy chcemy obliczyć iloczyn skalarny między stanem $X$ a $\psi$ to wtedy
$$ \langle X | \psi \rangle = \sum_n d_n^* c_n = (\vec{d^{\dagger}} \cdot \vec{c}).$$ 
Jeżeli mamy zbiór stanów ${\psi}_n$ i chcemy przekształcić w zbiór ${\phi_m}$ to wtedy piszemy
\begin{equation*}
	\psi_n = \sum_m U_{mn}\phi_n, \hspace{1cm} \text{gdzie} \,\,\, U_{mn} = \langle \phi_m | \psi_n \rangle.
\end{equation*}
Można z tego udowodnić że gdy $U$ jest unitarny oraz $A$ jest Hermitowski to ślad generatora A to ślad A.
\subsection{Równanie Schrödingera}
\textbf{Postulat 7:} Ewolucję czasową funkcji falowej układu wyznacza zależne od czasu równanie Schrödingera które można zapisać następująco:
\begin{equation*}
	i \hbar \frac{\partial}{\partial t} \psi(t)=H \psi(t)
\end{equation*}
gdzie $H$ to hamiltonian - operator całkowitej energii układu.

Zazwyczaj zapisujemy Hamiltonian następująco:
$$  H=\sum_{i=1}^{N} \hat{\overrightarrow{p}}^{2} \frac{1}{2 m_{i}} + U\left(\vec{r}, \ldots \vec{r_{n}}, t\right)  $$
Operator pędu zapisujemy jako $\hat{\vec{p}} = -i \hbar \vec{\nabla}_i$
Następnie wprowadzamy Operator Ewolucji $U(t, t_0)$ przez następujące
aksjomaty: % , czyli operator reprodukujący
% rozwiązania równania Shr\"odingera. Ma on następujące właściwości:
\begin{itemize}
	\item $\psi(t)=U\left(t, t_{0}\right) \psi\left(t_{0}\right)$
	\item $U(t_0, t_0) = I$
	\item $U(t, t_0) = U(t, t')U(t', t_0)$
	\item $U^{-1}(t, t_0) = U(t_0, t)$
\end{itemize}
Kiedy wstawimy to wszystko w RS to dostaniemy 
\begin{equation*}
	\begin{split}
		i \hbar \frac{\partial}{\partial t} U(t, t_0) \psi(t_0) = H U(t, t_0) \psi(t_0) \\
		U(t, t_0) = I - \frac{i}{\hbar} \int_{t_0}^t HU(t', t_0)dt'	
	\end{split}
\end{equation*}
Teraz chcemy pokazać że operator $U$ jest unitarny.
\begin{equation*}
	\begin{split}
		1=\langle\psi(t_{0}) | \psi(t_0)\rangle &= \langle\psi(t) | \psi(t)\rangle = \\
		&=\langle U(t, t_0) \psi(t_0) | U(t, t_0) \psi(t_0) \rangle = \langle \psi(t_0) | U^{\dagger}(t, t_0) U(t, t_0)| \psi(t_0)  \rangle
	\end{split}
\end{equation*}
Aby końcowe wyrażenie było takie samo jak początkowe musimy wprowadzić że $U U^{\dagger} = I$ więc $U$ jest unitarny.
% nie rozumiem tego dowodu. Jakie są tu założenia? Wygląda jakbyśmy zakładali,
% że równanie 

Dalej chcemy rozważać sytuacje że Hamiltonian jest niezależny od czasu, wtedy $$  U\left(t, t_{0}\right)=\exp \left(-\frac{i}{\hbar} H \cdot(t-t_{0})\right)  $$
$$  \psi(t)=\exp \left(-\frac{i}{\hbar} H \cdot(t-t_{0})\right) \psi(t_0)  $$
Na koniec chcemy rozważyć tak zwane równanie Schrödingera dla operatorów. Powiedzmy że mamy operator Hermitowski i chcemy zobaczyć jak będzie się zmieniać jego wartość średnia w czasie. Mamy wtedy 
\begin{equation*}
	\begin{split}
		\frac{d}{dt} \langle A \rangle &= \frac{d}{d t}\langle\psi| A|\psi\rangle \\
		&= \left\langle\frac{\partial \psi}{\partial t}\left|  A\right| \psi\right\rangle+\left\langle\psi| \frac{\partial A}{\partial t}| \psi\right\rangle+\left\langle\psi\left| A\right|\frac{\partial \psi}{\partial t}\right\rangle \\
		&= (-i \hbar)^{-1} \langle H\psi| A|\psi\rangle + \left\langle\psi| \frac{\partial A}{\partial t}| \psi\right\rangle + (i \hbar)^{-1} \langle \psi| A|H\psi\rangle \\
		&= (i\hbar)^{-1} \langle [A, H] \rangle + \langle \frac{\partial A}{\partial t} \rangle \\
		% &= \frac{d}{dt}A
	\end{split}
\end{equation*}
To jest tak zwane równanie Heisenberga. \textbf{Pytanie z sali:} H jest samo-sprzężony tutaj? \textbf{Odp.} Tak, bo wartości własne mają być rzeczywiste bo jest energia, ale niektórzy twierdzą że aby operator miał rzeczywiste wartości własne może spełniać inne warunki i nie musi być Hermitowski.
\textbf{Ważny przykład} kiedy Hamiltonian nie jest zależny od czasu to piszemy $\delta_x \frac{\partial H}{\partial t} = 0$ a także $$ \frac{d}{dt} \langle H \rangle =\langle (i \hbar)^{-1} [H, H] \rangle = 0$$
I to co tutaj jest zapisane jest kwantowo-mechaniczną odpowiedzią do tego że energia się zachowuje. Gdyby tu zamiast $H$ był inny operator niezależny od czasu to by oznaczało że fizycznie zmienna tego operatora jest wartością która się zachowuje.
